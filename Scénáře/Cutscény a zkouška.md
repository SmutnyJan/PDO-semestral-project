# Cutscény a zkouška
Tento test ověřuje funkčnost úvodních a přechodových cutscén, včetně jejich vizuální a zvukové složky, správné posloupnosti a možnosti přeskoku pomocí klávesy ESC. Zároveň testuje přechod mezi cutscénami a interaktivní zkouškou ve formě klikacího testu. Cílem je zajistit, že jednotlivé části příběhové sekvence probíhají plynule, bez technických problémů nebo narušení atmosféry.

## Popis testovacího scénáře
1. Spusťte hru a ujistěte se, že v hlavním menu slyšíte hudbu. Pokud ne, zkontrolujte nastavení hlasitosti hudby a případně ji zvyšte (nezapomeňte nastavení uložit).

2. V hlavním menu klikněte na možnost *Nová hra*.
3. Začne se přehrávat úvodní cutscéna a začne hrát jiná hudba než v menu.
4. Stiskněte klávesu *Escape* pro přeskočení cutscény.
5. Objeví se test s otázkami. Vyplňte jej libovolně — podle příběhu student testem neprojde, takže nezáleží na odpovědích.
6. Po vyplnění klikněte na tlačítko *Odeslat*.
7. Začne se přehrávat druhá cutscéna. Opět ji přeskočte klávesou *Escape*.
8. Načte se herní lobby.
9. Stiskněte *Escape* pro vyvolání menu v lobby.
10. Zvolte možnost *Zpět do menu*.
11. V hlavním menu znovu vyberte *Nová hra*.
12. Tentokrát cutscény nepřeskakujte – sledujte texty a všímejte si jejich čitelnosti. Pokud bude některý z popisků zobrazen příliš krátce na přečtení, vyplňte *Protokol o chybě*.
